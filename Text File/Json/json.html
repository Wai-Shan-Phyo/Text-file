<html><head><meta http-equiv="Content-Type" content="text/html; charset=UTF-8"/></head><body>Json<br><br>json ဆိုတာဘာလဲ?<br><br>Json ဆိုတဲ့အသုံးအနှုန်းက မစိမ်းကြပါဘူး၊ သုံးဖူးကြတယ်၊ ကြားဖူးကြတယ်။ ဒီ data ကို Json နဲ့သိမ်းထားလိုက်လေ၊ အဲ့ဒီလိုတဲ့ data ကို ဟို Json ကနေလှမ်းယူသုံးလိုက်၊ Json နဲ့ return ပြန်ပေးလိုက် စသည်ဖြင့် အမျိုးမျိုးတွေ့ဖူးကြုံဖူးကြတယ်။ ဒီနေ့အဲ့ဒီ Json အကြောင်းကိုနည်းနည်းလေးထပ်လေ့လာကြည့်ကြပါမယ်။<br><br>Json အကြောင်းကိုမပြောခင် ဘာကြောင့် Json ဆိုတာလိုအပ်လာတာလဲဆိုတာကိုအရင်စဉ်းစားဖို့လိုပါတယ်။ ဆိုပါစို့ ကျနော်တို့ပုံမှန် web app တွေရေးပြီဆို Database ရှိတယ်၊ လိုတဲ့ data တွေ database နဲ့ချိတ်ဆက်ပြီးအသုံးပြုကြတယ်၊ ဒါပေမယ့်ဒါတွေက permanent ဖြစ်တဲ့ data တွေအတွက်၊ temporary data တွေအတွက်ဆိုရင် Database ကိုတိုက်ရိုက်အသုံးမပြုကြတော့ဘူး၊ သုံးတဲ့အခြေအနေလည်းရှိပေမယ့် ရှားပါတယ်။ တစ်ချို့ကျတော့လည်း sqlite file လေးတွေဆောက်ပြီးသိမ်းကြတယ်။ ထားပါတော့ ဒီနေရာမှာ temporary data လေးသိမ်းချင်တာတစ်ခုတည်းနဲ့ Database နဲ့ချိတ်ဆက်နေရမယ်ဆို ဝန်များသလိုဖြစ်ပါတယ်။ နောက်တစ်မျိုးဘယ်လိုသိမ်းလို့ရမလဲ ဆက်စဉ်းစားမယ်ဆို file လေးတွေလုပ်ပြီး data ထည့်သိမ်းလိုက်လို့ရတယ်၊ Text file တွေလိုမျိုးပေါ့။ ပြဿနာကဘာလဲဆိုတော့ သိမ်းတာကတော့ထည့်လိုက်တော့ဝင်သွားပြီဆိုပေမယ့် အဲ့ဒီ data တွေကို ပြန်သုံးချင်လို့ယူလိုက်တဲ့အခါမှာ format မကျတော့တဲ့အတွက် အလွယ်တကူယူသုံးလို့မရတော့ပါဘူး။<br><br>ဒီအတွက်ကြောင့် စသွင်းမယ့်အချိန်တည်းက structure ကျအောင်သိမ်းထားမှ ပြန်ထုတ်သုံးတဲ့အချိန်မှာလည်း အလွယ်တကူပြန်လည်အသုံးချနိုင်မယ်။ ဒါဆိုရင် ကျနော်တို့ serialization ဆိုတာကိုသုံးလို့ရတယ်။ serialize လုပ်တယ်ဆိုတာက data တွေကို format တစ်ခုအဖြစ်ပြောင်းချပေးလိုက်တာ၊ အဲ့ဒီ format ကလည်း universal format ဖြစ်တဲ့အတွက် ဘယ်လိုအခြေအနေမျိုးမဆိုပြန်ထုတ်သုံးရလွယ်ကူတယ်။ Programming language တိုင်းမှာလည်း serialize, unserialize တွေလုပ်နိုင်ဖို့အတွက်လည်းထောက်ပံ့ပေးထားကြပါတယ်။ <br><a href="https://en.wikipedia.org/wiki/Serialization">https://en.wikipedia.org/wiki/Serialization</a><br><br>serialization ကိုနားလည်ပြီဆို Json အကြောင်းအထူးတစ်လည်ပြောစရာမလိုတော့ဘူး။ Json ဆိုတာကလည်း data serialization အတွက်သုံးတဲ့ human-readable ဖြစ်တဲ့ format တစ်ခုပဲဖြစ်ပါတယ်။ Json format ချထားတဲ့ data တွေပေါ့။ Json ကိုဘယ်လိုပုံစံနဲ့ရေးလဲဆိုတော့ JavaScript Object Notation ပုံစံနဲ့ရေးပါတယ်၊ ဒါကြောင့်လည်းသူ့ကို အတိုကောက် json လို့ခေါ်ရခြင်းဖြစ်ပါတယ်။ သိထားပြီးကြလောက်ပေမယ့်လိုရမယ်ရ အောက်မှာ sample လေးထပ်ထည့်ပေးလိုက်ပါမယ်။<br><br>ကျနော် blog အစမှာရေးထားတဲ့ Json ကိုဘာကြောင့်သုံးတာလဲဆိုတဲ့ Why case ကိုပြန်ကောက်ကြည့်ရအောင်။ Json ကိုလက်ရှိအထိ software application တွေကြားမှာ data တွေအသယ်၊ အပို့လုပ်ဖို့အတွက်အသုံးများနေကြတုန်း။ Json ဖန်တီးရတာလည်းလွယ်ကူတဲ့အပြင် data တွေပြန်လည်ထုတ်ယူအသုံးပြုရတဲ့နေရာမှာလည်း လွယ်ကူတယ်။ Programming Languages တွေမှာလည်း Json အသုံးပြုနိုင်ဖို့ support လုပ်ထားကြပြီးသား။ Json သုံးဖို့အတွက်ဆိုပြီး သတ်မှတ်ထားတဲ့ Language ရယ်လို့မရှိဘူး၊ Language Independent ဖြစ်တယ်။ ဒါကြောင့်မို့အထက်မှာ ဥပမာပေးထားတဲ့ temporary data သိမ်းဖို့အတွက်တို့ဘာတို့အပြင် တစ်ခြားသော fixed ဖြစ်တဲ့ setting data တို့၊ မတူညီတဲ့ platform တွေကြားမှာ အသုံးပြုနိုင်ဖို့ API Data အဖြစ်တို့သုံးချင်တာတွေအတွက်လည်း Json ကိုသုံးရခြင်းဖြစ်ပါတယ်။ <br>တစ်ခုသိထားစေချင်တာက Json က abstract data type မဟုတ်ဘူး၊ abstract data type ကို အကျဉ်းချုပ်ပြီး ထပ်ပြောရမယ်ဆို ကျနော်တို့ပုံမှန်သုံးနေကြ Primitive values တွေဖြစ်တဲ့ Int, Char အစရှိတာတွေသည် abstract data type တွေ၊ ဘာကြောင့်လည်းဆိုတော့ အသုံးပြုတဲ့သူတွေက data type ရဲ့ purpose ကိုပဲသိတယ်၊ Int ဆို integer တွေအတွက်ဆိုတာမျိုး အဲ့ဒီ data type တွေရဲ့ Implementation detail ကတော့ hide လုပ်ထားတယ်။ Detail Implementation ကို hide လုပ်ထားတယ်ဆိုရင် abstract ဖြစ်တယ်။ ဒါကြောင့်အဲ့တာတွေသည် abstract data type ၊ Json မှာတော့ သူရဲ့&nbsp; implementation ကို hide လုပ်ထားတာမရှိဘူး၊ ဒါကြောင့်သူက abstract data type စာရင်းထဲမဝင်ဘူး။ အရေးတော့မကြီးပေမယ့် ဗဟုသုတအဖြစ်မှတ်ထားလို့ရတာပေါ့။<br><br>အောက်မှာတော့ Json sample လေးတွေ။ data key နဲ့ value ကိုခွဲဖို့အတွက် (:) ကိုသုံးပါတယ်။ Json keys တွေကို double code ပေးထားသင့်ပါတယ်။<br><br>{<br>&nbsp; "person": { //object<br>&nbsp;&nbsp;&nbsp; "name": "hlaing", //string<br>&nbsp;&nbsp;&nbsp; "age": 23, //number<br>&nbsp;&nbsp;&nbsp; "married": false //boolean<br>&nbsp;&nbsp;&nbsp; “twin” : null //null&nbsp;&nbsp;&nbsp; <br>&nbsp; }<br>}<br><br>ဒါကအသုံးများတဲ့ type တွေနဲ့ json object တစ်ခုဆောက်ပြထားတာ၊ Array &amp; object data တွေနဲ့ ထပ်ပြီး nested data လုပ်လည်းရတယ်။ ကျနော်က sample လေးပဲပြထားတာ ထပ်ပြီးပြည့်ပြည့်စုံစုံထပ်ကြည့်ချင်ရင်တော့ <a href="http://json.org">json.org</a> မှာသွားကြည့်နိုင်ပါတယ်။<br><br><a href="https://json.org/example.html">https://json.org/example.html</a><br><a href="https://www.json.org/json-en.html">https://www.json.org/json-en.html</a><br><br>လိုအပ်တာတွေရှိရင်လည်း ဝင်ရောက်ဖြည့်စွက်ပေးသွားနိုင်ပါတယ်။<br>ကျေးဇူးတင်ပါတယ်။<br><br>#RainbowTechnology</body></html>