<html><head><meta http-equiv="Content-Type" content="text/html; charset=UTF-8"/></head><body>(Web Development)<br>JAVA EE&nbsp; နှင့် အမုန်းစွဲကခုန်ခြင်း အပိုင်း ၁<br><br>ယခု သင်ခန်းစာကနေ စတင်ပြီး JAVA EE အကြောင်းကို ဆွေးနွေးသွားမှာပဲ ဖြစ်ပါတယ်။<br> Java မှာ edition 3 ခုရှိပါတယ်။<br>JavaSE(Java Standard Edition)<br>JavaEE(Java Enterprise Application)<br>JavaME(Java Micro Edition)<br>တို့ပဲ ဖြစ်ပါတယ်။<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; JavaFX ဟာ အခုဆိုရင် JDK(Java Development Kit) ထဲမှာ မပါတော့သည့် အပြင် OpenJFX အောက် မှာ Develop လုပ်နေသောကြောင့် Java Edition တစ်ခုအဖြစ်သတ်မှတ်ရန် ခက်ခဲပါ သည်။<br><br>&nbsp;&nbsp;&nbsp;&nbsp; JavaSEဆိုတာတော့ အကုန်လုံးရဲ့အဓိက main ဖြစ်ပါတယ်။ Javaနဲ့ သက်ဆိုင်တဲ့ basic conceptတွေ core concept တွေ အကုန်လေ့လာရမှာပဲ ဖြစ်ပါတယ်။ JavaSE အကြောင်းကို Chapter 1တွင် လေ့လာခဲ့ကြပြီးပြီပဲ ဖြစ်ပါတယ်။<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; JavaSE မှာ edition 3ခုရှိတဲ့အထဲကမှ web applicationတွေ ရေးသားဖို့တော့ Java EE(Java Enterprise Application)ကိုသုံးပါတယ်။ Banking project တွေမှာ Java EE နဲ့ရေးပါတယ်။ဉပမာ ATM application ပဲဖြစ်ပါတယ်။<br>&nbsp;&nbsp;&nbsp;&nbsp;&nbsp;&nbsp;&nbsp; Java EEမှာ servlet ဆိုတဲ့ API ကိုသုံးရပါတယ်။ Java သည်စပေါ်လာကတည်းက Web အတွက် ရည်ရွယ်ထုတ်ထားတာမဟုတ်ပါဘူး။ မူလ Java သည် Server ပေါ်မှာ Web အတွက် အလုပ် မလုပ်နိုင်လို့ အလုပ်လုပ်နိုင်အောင် Java EE ကို ထုတ်လိုက်တာပဲဖြစ်ပါတယ်။<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Android Application တွေ development လုပ်ဖို့ဆိုရင် Java Micro Edition ကို လေ့လာရပါမယ်။&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <br>&nbsp;&nbsp;&nbsp;&nbsp; JavaFX ကတော့ standalone application တွေအတွက်သုံးပါတယ်။ ဉပမာ desktop application လိုဟာမျိုးတွေ ဖြစ်ပါတယ်။<br>Web Page<br>&nbsp;&nbsp;&nbsp;&nbsp;&nbsp; အထက်ပါ ပုံတွင် စာရေးသူက What is Java? ဆိုတဲ့ မေးခွန်းကို Chrome Browser တွင်ရိုက်ရှာပြထားပါတယ်။ ကျောင်းသားတွေလည်း ကိုယ်ရှာချင်တဲ့ မေးခွန်း ကို ကြိုက်နှစ်သက်ရာ Browser မှာရိုက်ရှာကြည့်ကြည့်ပါ။ <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp; စာရေးသူက What is Java? လို့ရှာထားတဲ့ အတွက်ကြောင့်&nbsp; Java နဲ့သက်ဆိုင်တဲ့ Web Pageတွေ အကုန်ပေါ်လာတာပဲဖြစ်ပါတယ်။ ကျောင်းသားတွေရဲ့ ဘက်မှာလည်း ကျောင်းသား တွေရှာထားတဲ့ အကြောင်းအရာ နဲ့ သက်ဆိုင်တဲ့ Web Page တွေ ပေါ်လာမှာ ပဲဖြစ်ပါတယ်။ ဒါဆိုရင်တော့&nbsp; Website တွေ Web Page တွေဆိုတာ ဘယ်လိုမျိုးလဲဆိုတာကို ကျောင်းသား တွေ မြင်သွားပြီလို့ ထင်ပါတယ်။ Web Page တွေကို ရှာမယ်ဆိုရင် စာရေးသူတို့ က Chromeတို့ Opera တို့ လို Browser တွေကို အသုံးပြုပြီး ရှာရတဲ့အတွက်ကြောင့်မို့&nbsp; Chrome တို့ Opera တွေကို web-clients လို့ သတ်မှတ်လို့ရပါတယ်။ အကြမ်းဖျင်းအားဖြင့် web-clients တွေဆိုသည်မှာ user တွေ ဘက်ခြမ်းလို့ မှတ်ထားလို့ ရပါတယ်။<br>About Website<br>&nbsp;&nbsp; Website ဆိုတာ Web Page တွေအများကြီး ရှိတဲ့ နေရာလို့ အကြမ်းဖျင်းအားဖြင့် ပြောလို့ရပါတယ်။ Web Page တွေဆိုသည်မှာလည်း အားလုံး နဲ့ ရင်းနှီးပြီးသား ဖြစ်သော HTML/CSS တွေနဲ့ပဲ ဖန်တီးထားတာ ဖြစ်ပါတယ်။ HTML(HyperText Markup Language) ဆိုသည်မှာ Website တွေရေးသားဖို့အတွက် အသုံးပြုနိုင်တဲ့ Web Programming Language ပဲဖြစ်ပါတယ်။ CSS(Cascading Style Sheets) ဆိုတာကလည်း Website တွေကို create လုပ်ရာ တွင်HTML နဲ့ တွဲဖက်ပြီး Website တွေကို အလှဆင်ဖို့အတွက် အသုံးပြုလေ့ရှိတဲ့ Web technology တစ်ခု ဖြစ်ပါတယ်။ Java Programmer တစ်ယောက်အနေနဲ့ HTML/CSS အခြေခံ တော့ရှိရပါမယ်။<br>Java Programmer တစ်ယောက်သည် Server side language ကို လေ့လာရမှာဖြစ်တဲ့ အတွက် Web Programming language တွေရဲ့ code တွေကိုတော့&nbsp; ကောင်းကောင်း ဖတ်တတ်ဖို့တော့ လို ပါတယ်။ <br>About Codepen<br>&nbsp;&nbsp; ယခုသင်ခန်းစာမှာတော့ Web Designersတွေ နဲ့ Web Developer တွေ အတွက် အသုံး အရမ်း ၀င်ပြီး အသုံးပြူရလွယ်တဲ့ Codepen အကြောင်းကို ဆွေးနွေးသွားမှာပဲဖြစ်ပါတယ်။ Codepen မှာဆိုရင် HTML/CSS/Javascript တွေရဲ့ code တွေကို စမ်းကြည့်လို့ရတဲ့အပြင် နိုင်ငံပေါင်းစုံမှာ ရှိတဲ့Codepen Userတွေ Professional Codepen User ထောင်သောင်းပေါင်းများစွာ ရဲ့ HTML/ CSS/Javascript တွေနဲ့ ရေးထားတဲ့ Project ပေါင်းများစွာ Code ပေါင်းများစွာ reference အနေနဲ့ လေ့လာလို့ရနိုင်တဲ့ Online community တစ်ခုပဲဖြစ်ပါတယ်။ Online community tool ဖြစ်တဲ့ အတွက် internet access ရှိဖို့တော့လိုပါတယ်။<br>&nbsp;&nbsp;&nbsp;&nbsp;&nbsp; ပထမဆုံးအနေနဲ့ မိမိနှစ်သက်ရာ browser တစ်ခုခုကို အသုံးပြု၍ CodePen လို့ရိုက်ရှာရပါမယ်။ Codepen ကိုစတင်အသုံးပြုနိုင်ဖို့ရာ Sign Up လုပ်ဖို့လိုအပ်ပါတယ်။ ကျောင်းသားတွေအနေနဲ့ ပထမဆုံး Codepen ကိုစတင်အသုံးပြုချိန်၌သာ Sign Up လုပ်ဖို့ လိုအပ်မည်ဖြစ်ပြီး နောက်အကြိမ် တွေမှာတော့ မြှားပြထားတဲ့နေရာမှာရှိတဲ့ Log in ကနေ ပဲ Log in လုပ်ပြီး အသုံးပြုရမှာပဲ ဖြစ်ပါတယ်။Sign Up လုပ်ရာတွင် Twitter,Github,Facebook နှင့်&nbsp; Email တို့ထဲမှ မိမိကြိုက်နှစ်သက်ရာ တစ်ခုခု ကို အသုံးပြုပြီး Sign Up လုပ်လို့ရပါတယ်။ စာရေးသူကတော့ Email နဲ့ Sign Up လုပ်ပြီးအသုံးပြု ပါတယ်။<br>စာရေးသူ မြှားထိုးထားတဲ့ Trending ဆိုတဲ့ နေရာလေးမှာဆိုရင် လက်ရှိ Trend ဖြစ်နေသော Project များကို ကျောင်းသားတို့ တွေ့ရမှာပဲဖြစ်ပါတယ်။<br>စာရေးသူ မြှားထိုးထားတဲ့ Your Work ဆိုတဲ့ နေရာလေးမှာဆိုရင်တော့ ကိုယ်ပိုင် Project တွေကို create လုပ်နိုင်မှာပဲဖြစ်ပါတယ်။ Go make one! ဆိုတဲ့ Button လေးကို နှိပ်ပြီး ကိုယ်ပိုင် Code တွေ Project တွေ စတင်ရေးသားနိုင်မှာ ပဲဖြစ်ပါတယ်။ <br>Go make one! ဆိုတဲ့ Button ကိုနှိပ်လိုက်ရင် ရလာမဲ့ view အထက်ပါပုံအတိုင်း ဖြစ်သွားမှသာ Code စတင်ရေးသားနိုင်မှာပဲဖြစ်ပါတယ်။Codepen သည် ကျောင်းသားတို့သိနေပြီးသားဖြစ်တဲ့ Programmer တစ်ယောက်အနေနဲ့ Code ရေးသားရာတွင် အသုံးပြုရလေ့ရှိတဲ့ Sublime text, Visual studio code,Eclipse တို့လို&nbsp; source code editor တွေနဲ့ အတူတူပဲဖြစ်ပါတယ်။ Codepen နဲ့ တခြားသော source code editor တွေကြားမှာ ကွဲပြားသောအချက်တစ်ချက်သာရှိပါတယ်။ Codepen သည် online editor ဖြစ်ပြီး internet access လိုအပ်မှုရှိခြင်းသာ ဖြစ်ပါသည်။Codepen မှာ နမူနာ reference အနေနဲ့ သူများ Project တွေ code တွေ ရှာချင် ကြည့်ချင်တဲ့ အခါ မျိုးမှာတော့ အထက်ပါပုံထဲကအတိုင်း မိမိကြိုက်နှစ်သက်ရာကို ရိုက်ရှာလို့ရပါတယ်။ ဥပမာ ကျောင်းသားတွေက “Login form” လို့ ရိုက်ရှာ လိုက်လျှင် သက်ဆိုင်ရာ project တွေကျလာမှာ ပဲဖြစ်ပါတယ်။ မိမိကြိုက်နှစ်သက်ရာ Project ပေါ်ကို နှိပ်ပြီး Code တွေ Project တွေကို reference ကြည့်လို့ရမှာပဲဖြစ်ပါတယ်။အထက်ပါပုံသည် Project တစ်ခုခုပေါ် နှိပ်ပြီးထောက်လိုက် လျှင် မြင်ရမဲ့ view ပဲဖြစ်ပါတယ်။<br><br>Sample Web Page with Codepen<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ယခုသင်ခန်းစာ မှာတော့ စာရေးသူတို့ က Codepen ကိုအသုံးပြုပြီး Web Pageလေးတစ်ခု ကို ကျောင်းသားတွေနဲ့ အတူတူ ဖန်တီးသွားမှာပဲဖြစ်ပါတယ်။&nbsp; ကျောင်းသားတွေအနေနဲ့ စာရေးသူ ဖော်ပြထားတဲ့ ‌အောက်ကပုံထဲက Codeတွေအတိုင်း Codepen ထဲမှာလိုက်ရေးကြည့်ကြည့်ပါ။<br>&nbsp;&nbsp;&nbsp;&nbsp;&nbsp; အထက်ပါ program သည် HTML နဲ့ CSS ကို အသုံးပြုပြီး Table ပုံစံ output ထွက်အောင် ရေးသားထားသည့် ပုံ ဖြစ်ပါသည်။ program ရေးသားသည့် ပုံမှာ&nbsp; HTML&nbsp; option အောက်က line 2 တွင် html tag စပြီး line 24 တွင် html tag ဆုံးမှာပဲဖြစ်ပါတယ်။ စာရေးသူသည် HTML table တစ်ခုထွက်အောင် ရေးသားထားသောကြောင့် &lt;table&gt;&lt;/table&gt; tagကိုအသုံးပြုထားထားတာပဲ ဖြစ်ပါတယ်။ Line 8 တွင် table tag စပြီး line 22 တွင် table tag ဆုံးမှာပဲဖြစ်ပါတယ်။ Table အတွင်း မှာရှိတဲ့ Row ကို define လုပ်နိုင်ဖို့ရာ table role tag &lt;tr&gt;&lt;/tr&gt; ကိုအသုံးပြု ရမှာပဲဖြစ်ပါတယ်။ Table ရဲ့ header ကို define လုပ်ချင်တယ်ဆိုရင်တော့ &lt;th&gt;&lt;/th&gt; tagကို အသုံးပြုရမှာပဲဖြစ်ပါတယ်။ Table ထဲမှာ table role ထဲမှာ data ထည့်ချင်ရင်တော့ &lt;td&gt;&lt;/td&gt; tag ကို အသုံးပြုရမှာပဲဖြစ်ပါတယ်။ စာရေးသူရဲ့ example ထဲမှာတော့ table row 3 ခုယူထားပြီး row တစ််ခု ချင်းစီရဲ့ အထဲမှာတော့ table data 2 ခုစီယူထားပါတယ်။ CSS code ကိုကြည့်လိုက်မယ်ဆို ရင် table ရဲ့ border ကို ထူထူလေးဖြစ်အောင် လုပ်ထားထားတာရယ် စာသားတွေ ရဲ့ align ကို ဘယ် ကပ်ထားထားရယ် စာနဲ့ table border အကြား space ဖြစ်အောင် padding ကန်ထားတာ လေးတွေ ပါပါမယ်။<br>Output<br>ကျောင်းသားတွေဘက် မှာ အထက်ပါပုံလို output ထွက်လာခဲ့ရင် မှန်ပါတယ်။ ဒီ example လေးကို စာရေးသူနဲ့အတူတူရေးသားပြီး ချိန်မှာတော့ Web Page ဆိုတာ ဘာလဲဆိုတာကို သေသေ ချာချာ သိရှိနားလည်သွားကြမှာပဲ ဖြစ်ပါတယ်။<br>#WebDevelopmentWithJavaEE<br>#JavaEE<br>#NationalCyberCity</body></html>